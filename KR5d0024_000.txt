# -*- mode: mandoku-view -*-
#+TITLE: 周易參同契發揮
#+DATE: 2015-08-29 00:59:37
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶
<md:KR5d0024_HFL_000-001a>¶<pb:KR5d0024_WYG_000-1a>
欽定四庫全書　　　　　　子部十四
　周易參同契發揮　¶　　　　道家𩔖
　　提要
　　　　(臣/)等謹按周易參同契發揮三卷釋疑一卷
　　　　宋俞琰撰琰有周易集説已著録是書以一
　　　　身之水火陰陽發揮丹道雖不及彭曉陳顯
　　　　微陳致虚三注為道家専門之學然取材甚
　　　　博其釋疑三篇考核異同較朱子本尤詳備
<pb:KR5d0024_WYG_000-1b>
　　　　明白雲霽道藏目録謂二書共十四卷焦竑
　　　　國史經藉志則作十二卷毛晉津逮秘書以
　　　　琰注與曉等三家注合為一編已非其舊又
　　　　併其釋疑佚之此本每卷俱有圖乃至大三
　　　　年嗣天師張與封所刻實祗三卷附以釋疑
　　　　一卷考琰易外别𫝊自序亦稱丹道之口訣
　　　　細㣲俱載於參同契發揮三篇白雲霽所記
　　　　或併其他書數之焦竑所記悉輾轉販鬻于
<pb:KR5d0024_WYG_000-2a>
　　　　他書沿訛襲謬益不足據矣乾隆四十五年
　　　　六月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR5d0024_WYG_000-3a>
重刋周易參同契發揮序
昔者聖人之作易也肇自庖犧氏受河圖而畫卦文王
重之而繫卦辭周公推六位吉凶而繫爻辭孔子因大
小象而作十翼其本原則繇太極動而生陽靜而生陰
兩儀既分四象攸立動靜互為其根而生五行因陰陽
竒偶之交而成八卦黄帝命大橈作甲子其十干十二
支不過探五行之情而亦不出於八卦之方位卦重而
為六十四爻分而為三百八十四於是有天道焉有地
<pb:KR5d0024_WYG_000-3b>
道焉有人道焉三才道備則盈天地間為萬物者莫不
有理有氣有象有數其盈虚消長進退存亡莫不入於
聖人範圍之内而察識其所以然之故故其為書廣大
悉備因以之設教按五行八卦立為推步占筮之法足
以開物成務以前民用焉蓋易為君子謀而人不可以
不用乎易也世人不體天地運行不息之理不探五行
生尅制化之情不循卦爻往來進退之位𡨕行妄動未
能反之於身不知修鍊為何物其保七尺軀而全歸者
<pb:KR5d0024_WYG_000-4a>
鮮矣況望其長生久視於天地間哉彼神僊者流其能
長生久視者以有還丹之道耳然古之仙人必有心傳
口授一時秘訣多不輕泄以故世罕有述焉間有不由
大道任其私智謂曲徑之斜捷易行旁門之淫僻可致
甚者服燥藥飲熱餌視為神丹卒以喪身閼壽又烏能
保其長生哉至後漢魏公伯陽以為還丹之道不可惑
於邪説必本諸易道然後可也蓋易道具陰陽動靜之
機該卦爻變易之妙生生不息化化無窮今也返觀吾
<pb:KR5d0024_WYG_000-4b>
身亦一天地耳吾得一元之氣亦天地之氣耳天地之
能長存吾獨不能効之乎此參同契之書所以作也參
者謂與易參考之而不謬同者謂與易同合之而不違
契者謂與易契黙而識之而自㑹也予昔聞古仙有鍊
丹之法丹成可以長生沖飛故天下之名山勝處皆有
爐竈之異跡存焉吁山中之竒石有偶𩔖爐竈者耳及
觀是書乃知以爐竈鍊丹為妄夫仙家引導修鍊之説
運之在内不假乎外者也取之在己不假乎物者也若
<pb:KR5d0024_WYG_000-5a>
金之為寶也欲其真粹不雜不偽非資鉛汞用火以鍊
之又何以得其真粹堅剛其質為丹同天地為不朽哉
今參同契假以此義以吾身之乾坤為鼎器以坎離日
月為藥物凝吾神聚吾氣使龍虎媾精交用進火候以
竢其變化則丹道可成也然此書紫陽朱夫子嘗為之
考訂註釋闕疑尚多雖云有頭緒猶未得其作料孔穴
況其下於朱子究之而易得哉至元世有全陽子俞公
玉吾始研精是書初則未得其竅求之甚難至真積力
<pb:KR5d0024_WYG_000-5b>
久信之彌篤則有若神告而自悟於是博採諸真人秘
訣較之是書無有不符於易之説故為是書發揮添一
註脚則丹道之明如指諸掌但言還丹之道至簡至易
不過俯而就人然又言必待三年九轉則又似易而實
難又欲人久於其功可也是則學道希仙之士其可以
俄而度淺而窺又當尋其户牖察其關鍵鼔槖籥進火
候守龍虎以待交媾則黄芽自長玉英自呈還丹之道
其庶幾矣若是可以沖舉可以長存可以乗長雲於八
<pb:KR5d0024_WYG_000-6a>
極之間冒剛風於九霄之上逈與世隔超居神洲永階
仙阼百世一下來遊人間長生度人人莫測其所之其
俯視塵世蜉蝣旦莫蠛蠓起伏真不直一笑耳
　
　
　
　
　
<pb:KR5d0024_WYG_000-6b>
　
　
　
　
　
　
　
　周易參同契發揮序
